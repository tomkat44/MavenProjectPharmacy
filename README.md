# team2-ft-2022-23
Project repository for Team 2

# **Υπηρεσία ηλεκτρονικής συνταγογράφησης**

**Ελένη Τράμπαρη Λάρδα A.M. : f3312217**

**Δημήτρης Κλαδούχος A.M. : f3312211**

**Θωμάς Κατσαντάς A.M. : f3312210**

## Περιγραφή Λογισμικού σε φυσική γλώσσα

Το λογισμικό θα υποστηρίζει την ηλεκτρονική συνταγογράφηση φαρμάκων και αναλωσίμων. Η ηλεκτρονική συνταγογράφηση πραγματοποιείται από τον θεράποντα ιατρό ενός ασθενούς κατά την εξέτασή του στο ιατρείο. Η καταχώριση μιας ιατρικής συνταγής γίνεται μετά από αναζήτηση του προφίλ του ασφαλισμένου με χρήση του ΑΜΚΑ του. Περιλαμβάνει επιλογή των τύπων σκευασμάτων/φαρμάκων με βάση τη δραστική τους ουσία, καθώς και των τεμαχίων του καθενός που θα πρέπει να χορηγηθεί στον ασθενή. Επιπλέον, καταγράφονται τα στοιχεία του θεράποντος ιατρού καθώς και η διάγνωση που έχει γίνει.  Στη συνέχεια η συνταγή εκτυπώνεται και προσκομίζεται σε κάποιο φαρμακείο από τον ασθενή για την εκτέλεσή της. Ο φαρμακοποιός εκτελεί τη συνταγή και χορηγεί στον ασθενή τα τεμάχια φαρμάκων που αντιστοιχούν στις δραστικές ουσίες της συνταγής. Κατά την εκτέλεση της συνταγής υπολογίζεται το συνολικό κόστος των σκευασμάτων καθώς και η συμμετοχή που πρέπει να καταβάλει ο ασθενής.

Η καταχώριση των δραστικών ουσιών, καθώς και των εγκεκριμένων φαρμακευτικών σκευασμάτων που αντιστοιχούν σε αυτές γίνεται από τον προσωπικό του ΕΟΠΥΥ. Κάθε δραστική ουσία χαρακτηρίζεται από την ονομασία της καθώς και από το αναμενόμενη ποσότητα τεμαχίων του αντίστοιχου σκευάσματος που μπορεί να χορηγηθεί ανά μήνα. Τα φαρμακευτικά σκευάσματα μπορεί να είναι γενόσημα ή πρωτότυπα. Ανάλογα με την κατηγορία τους, έχουν διαφορετικό ποσοστό συμμετοχής του ασθενούς (2% της τιμής τους για τα γενόσημα και 10% για τα πρωτότυπα). Κατά την εκτέλεση μιας συνταγής ο ασθενής μπορεί να επιλέξει αν θα προμηθευτεί γενόσημο ή πρωτότυπο σκεύασμα.

Η υπηρεσία θα παράγει αναφορές προς τη διοίκηση του ΕΟΠΠΥ με στόχο την καταπολέμηση της κατευθυνόμενης συνταγογράφησης. Η χορήγηση ενός σκευάσματος θα θεωρείται ως κατευθυνόμενη σε περίπτωση που τα τεμάχια ενός σκευάσματος που έχουν χορηγηθεί στον ασθενή σε διάστημα ενός μηνός από τον ίδιο ιατρό ξεπερνούν την αναμενόμενη μηνιαία ποσότητα. Η υπηρεσία θα παράγει κάθε μήνα λίστα με τους ιατρούς που πιθανό είναι υπεύθυνοι για κατευθυνόμενη συνταγογράφηση καθώς και το πληθος των συνταγών τους που ξεπερνούν το όριο ανά μήνα.

Θεωρούμε ότι:
* Η λίστα των στοιχείων των ιατρών, ασθενών και φαρμακοποιών θα προυπάρχει στη βάση δεδομένων, δηλαδή δεν θα υπάρχει διαδικασία δημιουργίας λογαριασμού στο σύστημα.
* Οι ιατροί και φαρμακοποιοί δεν ανήκουν στα ασφαλιστικά ταμεία που περιλαμβάνονται στον ΕΟΠΥΥ.
* Όλοι οι ιατροί και φαρμακοποιοί θεωρούνται αυτοαπασχολούμενοι και δεν ανήκουν σε κάποια από τις παρακάτω κατηγορίες: Ιδιωτική Κεφαλαιουχική Εταιρία (ΙΚΕ), Ομόρρυθμή Εταιρία , Ετερόρρυθμή Εταιρία είτε Ανώνυμη Εταιρία κλπ.
* Ανάλογα με την ποσότητα φαρμάκων που λήφθηκαν κατά την εκτέλεση της συνταγής, αυτή θα θεωρείται ως ολοκληρωμένη ή μερικώς ολοκληρωμένη. 

## A. Απαιτήσεις Λογισμικού

## 1. Περιγραφή της λειτουργικότητας του λογισμικού 

### Διαδικασία Συνταγογράφισης

* Ο ιατρός θα μπορεί να ψάχνει μέσω ΑΜΚΑ τον ασθενή στο σύστημα
* Ο ιατρός θα μπορεί να καταχωρεί τη συνταγή, η οποία περιλαμβάνει εισαγωγή
    *	ΑΜΚΑ ασθενή
    *	ΑΜΚΑ ιατρού
    *	Ειδικότητα ιατρού
    *	Διάγνωση
    *	Φάρμακα / Δραστική ουσία
    *	Τεμάχια φαρμάκων
*	Ο ιατρός θα μπορεί να πραγματοποιεί εκτύπωση της συνταγής
*   Ο ιατρός θα μπορεί να ακυρώνει μία συνταγή


### Διαδικασία Εκτέλεσης Συνταγής

*	Ο φαρμακοποιός θα ψάχνει τη συνταγή του ασθενούς μέσω id συνταγογράφησης.
*	Αν δεν βρει τη συνταγή στο σύστημα εμφανίζεται μήνυμα ότι η συνταγογράφηση αυτή δεν υπάρχει
*	Αν τη βρει ο φαρμακοποιός θα πραγματοποιεί εκτέλεση της συνταγής.
*   Θα επιλέγεται από τον ασθενή αν το φάρμακα είναι γενόσημο ή πρωτότυπο
*   Θα εκοπνείται το συνολικό κόστος ως αποτέλεσμα της τιμής του φαρμάκου (γενόσημο ή πρωτότυπο με 2% ή 5% συμμετοχή του ασθενούς αντιστοίχως).
*   Ο φαρμακοποιός απαγορεύεται να χορηγήσει φάρμακο διαφορετικό της συνταγής
*   Ο φαρμακοποιός απαγορεύεται να χορηγήσει ποσότητα μεγαλύτερη αυτής της συνταγής

### Διαδικασία Login
*	Θα μπορεί να πραγματοποιείται login από ιατρούς ή φαρμακοποιούς με τα στοιχεία τους
*	Ανάλογα την ιδιότητα του χρήστη (ιατρός, φαρμακοποιός) θα δίνονται τα απαραίτητα δικαιώματα
    *   Ιατρός να συντάσσει και να εκτυπώνει συνταγή
    *   Φαρμακοποιός να βλέπει και να εκτελεί την συνταγή
*   Ο ασθενής δεν έχει δικαίωμα πρόσβασης στο σύστημα

### Διαδικασία Ελέγχου Κατευθυνόμενης Συνταγογράφισης
*   Το σύστημα θα συγκεντωνει τις συνταγογραφήσεις του κάθε γιατρού
*   Το σύστημα θα παράγει κάθε μήνα μια λίστα με τους ιατρούς που πιθανόν είναι υπεύθυνοι για κατευθυνόμενη συνταγογράφηση
*   Θα υπολογίζει το πλήθος των συνταγών που ξεπερνούν τον επιτρεπόμενο αριθμό φαρμάκων ανά μήνα χορηγούμενο από τον εκάστοτε γιατρό 


### Καταχώριση Δραστικής Ουσίας
*	 Η καταχώριση των δεδομένων για τις δραστικές ουσίες θα γίνεται από τον admin
     *   Εισαγωγή ονομασίας δραστικής ουσίας
     *   Εισαγωγή αναμενόμενης ποσότητας που θα αποτελεί το ανώτατο όριο τεμαχίων χορήγησης σε μία συνταγή με σκοπό τον μετέπειτα έλεγχο κατευθυνόμενης συνταγογράφησης

### Καταχώρηση Σκευασμάτων
*  	 Η καταχώριση των δεδομένων για τα σκευάσματα θα γίνεται από τον admin
     *   Εισαγωγή ονόματος σκευάσματος
     *   Εισαγωγή τύπου σκευάσματος (γενόσημο ή πρωτότυπο)
     *   Εισαγωγή τιμής σκευάσματος
     *   Εισαγωγή δραστικής ουσίας σκευάσματος


## 2. Μοντέλο πεδίου που θα περιλαμβάνει βασικές κλάσεις του πεδίου προβλήματος, τις ιδιότητες και τις μεταξύ τους σχέσεις

[domainModel.png](src/site/resources/images/domainModel.PNG)